The Fenfire Foundation                   PÖYTÄKIRJA
                                         Hallituksen kokous
					 
					 23.3.2005

*** JULKINEN KAPPALE, NIMIÄ POISTETTU HENKILÖTIETOLAIN MUKAISESTI. ***

Aika		23. maaliskuuta 2005 kello 14:00

Paikka		Agora C301, Jyväskylä

Läsnäolijat	Matti Katila, puheenjohtaja
		Tuukka Hastrup, varapuheenjohtaja
		Janne Kujala, hallituksen sihteeri
		Antti-Juhani Kaijanaho, rahastonhoitaja-jäsensihteeri

Pöytäkirjanpitäjä
		Antti-Juhani Kaijanaho

1 § Kokouksen avaus

		Matti Katila avasi kokouksen kello 14:24.

2 § Kokouksen järjestäytyminen

		Todettiin kokouksen laillisuus ja päätösvaltaisuus.

		Sovittiin, että pöytäkirjaa pitää poikkeuksellisesti
		Antti-Juhani Kaijanaho.

3 § Edellisen kokouksen pöytäkirjan tarkastaminen ja vahvistaminen

		Tarkastettiin ja vahvistettiin hallituksen edellisen kokouksen
		(21.3.) pöytäkirja.

4 § Jäsenasioiden järjestäminen

		LIITE 1: Vahvistettu rekisteriseloste
		LIITE 2: Ohjeet jäseneksi haluaville (suomeksi ja englanniksi)

		Perustettiin jäsenluettelo-jäsenrekisteri ja
		vahvistettiin sille liitteenä 1 oleva rekisteriseloste.

		Vahvistettiin liitteenä 2 oleva ohje jäseneksi haluaville.

		Valtuutettiin jäsensihteeri (Kaijanaho) tekemään
		rekisteriselosteeseen ja hakuohjeeseen teknisluontoisia
		korjauksia tarpeen mukaan.

		Määriteltiin jäsentunnuksen muoto seuraavanlaiseksi:
		
		  Jäsentunnuksen pohjana on juokseva numerointi, jota
		  täydennetään niin, että tuloksena on muodollisesti kelpo
		  tilisiirron viitenumero.  Jäsentunnuksen pohjanumerointi
		  alkaa sadasta (100).  Pohjanumero kirjoitetaan
		  kymmenkantaiseen esitykseen, josta lasketaan numeroiden
		  painotettu summa, kun painot ovat 7, 3, 1, ... alkaen vähiten
		  merkitsevän numeron painosta.  Tämä summa vähennetään
		  seuraavasta tasakymmenestä ja saatu erotus kirjoitetaan
		  pohjanumeron kymmenkantaisen esityksen perään
		  tarkistemerkiksi.  Näin saatu merkkijono on pohjanumeroa
		  vastaava jäsentunnus.
		
		Todettiin, että perustajajäsenten, joita oli kuusi,
		jäsentunnukset ovat järjestyksessä 1009, 1012, 1025, 1038,
		1041, 1054.

		Arvottiin perustajajäsenten järjestys seuraavasti:
		kullekin perustajajäsenelle arvottiin tietokoneen
		satunnaislukugeneraattorilla kaksinumeroinen luku.  Jos
		kahdelle tai useammalle jäsenelle olisi tullut sama luku,
		arvonta olisi toistettu näiden osalta; näin ei kuitenkaan
		käynyt.  Näiden lukujen nouseva suuruusjärjestys katsottiin
		perustajajäsenten järjestykseksi, jonka perusteella heille
		annettiin jäsentunnukset.  Seuraavassa taulukossa on kunkin
		perustajajäsenen nimi, hänen arvontatuloksensa sekä hänen
		jäsentunnuksensa.  Taulukko on järjestetty tulosjärjestyksen
		mukaan.

                    ** NIMET POISTETTU JULKISESTA KAPPALEESTA **
		  **********************  27  1009
   		  **********************  36  1012
		  **********************  40  1025
		  **********************  53  1038
		  **********************  77  1041
		  **********************  82  1054

		Sovittiin, että tuleville jäsenille jäsennumerot annetaan
		jäseneksihaluilmoitusten saapumisjärjestyksessä.

		Valtuutettiin jäsensihteeri (Kaijanaho) keräämään
		perustajajäseniltä jäsenrekisteriin merkittävät tiedot.

		Otettiin hallituksen toimintaohjeeksi, että puutteellinen
		jäseneksihaluilmoitus pääsääntöisesti hylätään ja sellainen
		ilmoitus pääsääntöisesti hyväksytään, jossa on annettu
		jäsenrekisteriin kirjattavat tiedot ja jossa hakija ilmoittaa
		hyväksyvänsä seuran tarkoituksen.

5 § Yhdistyksen kotisivut

		Annettiin Tuukka Hastrupille tehtäväksi luoda yhdistykselle
		kotisivut ja laittaa sisällöksi
		 - säännöt
		 - kokousasiakirjat liitteineen siltä osin, kuin ne ovat julkisia
		 - ohjeet jäseneksi haluaville (sis. rekisteriseloste)

6 § Muut esille tulevat asiat

		Muita asioita ei tullut esille.

7 § Kokouksen päättäminen

		Matti Katila päätti kokouksen kello 15:23.



		Tarkastettu ja hyväksytty hallituksen kokouksessa 25.4.2005.

		MATTI KATILA			ANTTI-JUHANI KAIJANAHO
		Matti Katila			Antti-Juhani Kaijanaho
		puheenjohtaja			pöytäkirjanpitäjä

LIITE 1: Vahvistettu rekisteriseloste

The Fenfire Foundation              REKISTERISELOSTE
                                    Henkilötietolaki 10 §

                                    23.3.2005


1. Rekisterinpitäjä    The Fenfire Foundation
                       (yhdistys, rekisteröinti vireillä)

   Yhteystiedot        c/o Antti-Juhani Kaijanaho
                       Helokantie 1 A 16
                       40640 JYVÄSKYLÄ
                       puh. 040 571 6536

2. Rekisteriasioista   Antti-Juhani Kaijanaho
   vastaava henkilö    Helokantie 1 A 16
                       40640 JYVÄSKYLÄ
                       puh. 040 571 6536

3. Rekisterin nimi     Jäsenluettelo

4. Henkilötietojen     Rekisteri on yhdistyksen lakisääteinen jäsenluettelo
   käsittelyn          (Yhdistyslaki 11 §) sekä sisältää jäsensuhteen
   tarkoitus           hoitamisessa tarvittavia tietoja jäsenistä.

5. Rekisterin          * yksilöivä jäsentunnus (ei henkilötunnus eikä
   tietosisältö          y-tunnus)
                       * jäsenen täydellinen nimi (Yhdistyslaki 11 §)
                       * jäsenen nimi siinä muodossa, jota jäsen itse
                         haluaa siitä käytettävän (arkinimi)
                       * jäsenen kotipaikka (Yhdistyslaki 11 §)
                       * jäsenen postiosoite
                       * jäsenen sähköpostiosoite (ei pakollinen)
                       * jäsenyyden alkamispäivä
                       * tieto jäsenen maksamasta liittymismaksusta
                         (kirjanpidon tositenumero tai tieto, että
                         liittymismaksu oli liittymisvuonna 0 euroa)
                       * tieto jäsenen maksamista jäsenmaksuista (kustakin
                         kirjanpidon tositenumero tai tieto, että jäsenmaksu
                         oli kyseisenä vuonna 0 euroa, sekä tieto siitä, minkä
                         vuoden maksu on kyseessä)

6. Säännönmukaiset     Maksutiedot saadaan kirjanpidosta, jäsenyyden
   tietolähteet        alkamispäivä hallituksen pöytäkirjoista, muut tiedot
                       jäseneltä itseltään.  Jäsentunnus luodaan, kun jäsen
                       hyväksytään jäseneksi.

7. Säännönmukaiset     Kaikilla jäsenillä on oikeus nähdä kaikkien jäsenten
   tietojen            jäsenluettelotiedot (täydellinen nimi ja kotipaikka).
   luovutukset ja      Tietoja ei muutoin luovutetan eikä siirretä EU:n tai
   tietojen siirto     Euroopan talousalueen ulkopuolelle.
   EU:n tai Euroopan
   talousalueen
   ulkopuolelle

8. Rekisterin          Rekisterin tiedot on suojatuu asiattomalta
   suojauksen          katselulta, muuttamiselta ja hävittämiseltä.
   periaatteet         Suojaus perustuu henkilökohtaisiin käyttäjätunnuksiin
                       ja käyttöoikeuksien rajaukseen.  Tietojen
                       katselu- ja muuttamisoikeudet on rajattu,
                       tietojen muuttaminen kirjataan.  Tietojen
                       häviämättömyydestä huolehditaan varmuuskopioilla
                       ja fyysisillä turvamenettelyillä.

LIITE 2: Ohjeet jäseneksi haluaville (suomeksi ja englanniksi)


The Fenfire Foundation on suomalainen yhdistys (rekisteröinti vireillä),
jonka tarkoituksena on edistää teknisiä tiedonhallintamenetelmiä.

The Fenfire Foundationin jäsenet ovat yksityisiä henkilöitä.
Jäsenille ei ole asetettu muodollisia kelpoisuusvaatimuksia, mutta
jokainen jäseneksi haluavan kelpoisuus harkitaan erikseen.  Päätöksen
jäseneksi hyväksymisestä tekee yhdistyksen hallitus.

Jäsenellä on lakisääteisiä ja sääntömääräisiä oikeuksia.  Tärkein
niistä on äänioikeus yhdistyksen kokouksissa, jotka ovat yhdistyksen
ylin päättävä elin.  Kerran vuodessa järjestettävässä syyskokouksessa
valitaan yhdistyksen hallitus, jolla on yhdistyksessä
toimeenpanovalta, ja tilintarkastajat, jotka jäsenistön edustajina
tarkastavat yhdistyksen hallinnon ja talouden ja laativat niistä
raportin joka vuosi järjestettävälle syyskokoukselle.

Jäsenellä on velvollisuus maksaa syyskokouksen määräämä liittymismaksu
ja vuotuinen jäsenmaksu.  Vuonna 2005 liittymismaksu on 0 euroa ja
jäsenmaksu 10 euroa.  Maksut suoritetaan rahastonhoitajalle (tällä
hetkellä Antti-Juhani Kaijanaho) käteisellä jäseneksi hyväksymisen
jälkeen.  Jos käteissuoritus ei onnistu, voidaan vaihtoehtoisesta
maksujärjestelystä sopia.

The Fenfire Foundationin jäseneksi haluavan tulee ilmoittaa
aikomuksestaan liittyä yhdistyksen jäseneksi.  Ilmoituksen tulee olla
kirjallinen (sähköposti käy) ja eksplisiittinen.  Ilmoitukseen tulee
liittää jäseneksi haluavan täydellinen nimi, arkinimi, kotipaikka sekä
yhteystiedot (postiosoite ja mahdollinen sähköpostiosoite).  Siinä
tulee myös mainita, että jäseneksi haluava hyväksyy yhdistyksen
tarkoituksen.  Ilmoitus osoitetaan yhdistyksen hallitukselle ja
lähetetään jäsensihteerille osoitteeseen
   The Fenfire Foundation / hallitus
   c/o Antti-Juhani Kaijanaho
   Helokantie 1 A 16
   40640 JYVÄSKYLÄ
tai sähköpostilla osoitteeseen antti-juhani@kaijanaho.info (otsikossa
mainittava sanat Fenfire Foundation).  Puutteellisen ilmoituksen
perusteella ei jäsenyyttä voida antaa.

Seuraavaa mallia voi käyttää apuna ilmoitusta laadittaessa:
  8<-- 
   From: Matti Meikäläinen <matti.meikalainen@example.com>
   Subject: Jäseneksi The Fenfire Foundationiin
   To: antti-juhani@kaijanaho.info

   The Fenfire Foundationin hallitukselle

   Hyväksyn The Fenfire Foundationin tarkoituksen ja haluan
   liittyä sen jäseneksi.  Yhteystietoni ovat:

     Matti Meikäläinen
     Mallikuja 42
     42100 JÄMSÄ
     matti.meikalainen@example.com

   Koko nimeni on Matti Teuvo Meikäläinen ja kotipaikkani on Jämsä.
   Arkikäytössä pyydän käyttämään nimeäni muodossa Matti Meikäläinen.
  8<--

***

The Fenfire Foundation is a Finnish not-for-profit association
(incorporation in progress), whose purpose is to further technical
means of managing information.

Members of the Foundation are all individual persons.  There are no
formal qualifications for membership, but each member candidate is
evaluated individually by the executive committee, who makes the final
decision on whether a candidate is admitted to the membership.

Members have statutory and regular privileges, thee most important of
which is a vote in general meetings of the Foundation, the organ
exercising supreme authority in the Foundation.  An annual Fall
Meeting elects the Executive Committee, which exercises executive
authority in the Foundation, as well as the Auditors who audit the
administration and finances of the Foundation as the membership's
representatives.  The auditors present their report to each annual
Spring Meeting.

A member is obliged to pay a one-time admittance fee and an annual
membership fee, both set at the previous Fall meeting.  In 2005, the
admittance fee is nought, and the membership fee is 10 euros.  The
fees are payable by cash to the Treasurer (currently Antti-Juhani
Kaijanaho) after admittance to the membership.  If cash payment is
inconvenient, alternate arrangements can be negotiated.

One who wishes to become a member of the Foundation must inform the
Foundation of this wish.  The notice must be in writing (an email is
acceptable) and explicit.  The notice must include the candidate's
full official name, a casual name to be used in correspondence, the
official place of residence, and contact information (a postal address
and an email address, if available).  The notice must also include a
statement from the candidate that he or she approves of the purpose of the
Foundation.  The notice is addressed to the executive committee and
mailed to the secretary in charge of membership at
  The Fenfire Foundation / Executive Committee
  c/o Antti-Juhani Kaijanaho
  Helokantie 1 A 16
  40640 JYVÄSKYLÄ
  FINLAND
or emailed to antti-juhani@kaijanaho.info (subject should include the
words The Fenfire Foundation).  A candidate cannot be admitted to the
membership if the notice is incomplete.

The following sample may be useful in crafting the notice:
  8<--
   From: John Smith <john.smith@example.com>
   Subject: Becoming a member in The Fenfire Foundation
   To: antti-juhani@kaijanaho.info

   To the Executive Committee of The Fenfire Foundation

   I approve of The Fenfire Foundation's purpose and herewith
   seek membership in it.  My contact information:

    Mr. John Smith
    42 Example Drive
    Cabot Cove, ME 52110
    USA
    john.smith@example.com

   My full official name is Jonathan Barksdale Smith and my official
   place of residence is Cabot Cove, Maine, the United States of
   America.  For casual use of my name I recommend the form John
   Smith.
  8<--

